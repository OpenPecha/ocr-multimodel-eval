"image_filename","inference_result","model_used","timestamp","error"
"img_2.png","གཉིས། །དེ་ཡང་གདོད་ནས་བླ་མ་ཡི་དམ་གྱི་དངོས་གྲུབ། །དེ་ནས་བར་དུ་མཁའ་འགྲོ་ཆོས་སྐྱོང་གི་དངོས་གྲུབ། །ཐ་མ་ཚེ་རིང་ནོར་བདག་རྣམས་ཀྱི་དངོས་གྲུབ། །སྟེང་འོག་བར་གྱི་གནོད་སྦྱིན་ཐམས་ཅད་ཀྱི་དངོས་གྲུབ་བསྡུས་ལ་དབང་བར་མཛོད། །བཀྲ་ཤིས་དཔལ་འབར་བསམ་པ་ལྷུན་གྱིས་འགྲུབ། །བདེ་སྐྱིད་ཕུན་ཚོགས་ཡིད་བཞིན་དབང་དུ་སྡུས། །བདག་ཅག་དཔོན་སློབ་འཁོར་དང་བཅས་རྣམས་ཀྱི། །ཚེ་དང་བསོད་ནམས་དབང་ཐང་རླུང་རྟ་སོགས། །དབྱར་གྱི་མཚོ་ལྟར་རྒྱས་པར་མཛད་དུ་གསོལ། །ཞེས་གསུངས་པས་ནང་མཆོད་དབུལ་ལོ། །དེ་ནས་རྩ་སྔགས་བཟླའོ། །བདུན་ནམ་ཉེར་གཅིག་གམ། བརྒྱ་རྩ་བརྒྱད་སོགས་ཅི་ནུས་བཟླས་པའི་རྗེས་སུ། །རང་ཉིད་དཔལ་ཆེན་པོར་གསལ་བའི་ཐུགས་ཀ་ནས་འོད་ཟེར་འཕྲོས་པས། །འཇིག་རྟེན་གྱི་ཁམས་ན་གནས་པའི་རྒྱལ་པོ་དང་བློན་པོ། །བྲམ་ཟེ་དང་རྗེའུ་རིགས། །ཕྱུག་པོ་དང་ཀླུ། །གནོད་སྦྱིན་དང་དྲང་སྲོང་། །གྲུབ་པ་དང་རིག་འཛིན། །མཁའ་འགྲོ་མ་དང་གཟའ་སྐར་ལ་སོགས་པའི། །གཟི་བརྗིད་དང་དབང་ཕྱུག་ཐམས་ཅད་འོད་ཟེར་གྱི་རྣམ་པར་བསྡུས་ནས། །རང་ལ་ཐིམ་པས་གཟི་བརྗིད་དང་ལྡན་པར་གྱུར། །ལན་གསུམ་བརྗོད་ལ་དབང་བསྡུད་དོ། །ཡང་ཐུགས་ཀའི་འོད་ཟེར་གྱིས་སྣོད་བཅུད་ཀྱི་དྭངས་མ་བཅུད་ཐམས་ཅད་བཀུག་ནས། །བདག་ལ་ཐིམ་པས་ཞལ་ནས་ཞུགས་ཏེ། །ལུས་ཐམས་ཅད་གང་ནས་ཚེ་དང་བསོད་ནམས་དཔལ་དང་འབྱོར་པ། །གྲགས་པ་དང་གཟི་བརྗིད་ཕུན་སུམ་ཚོགས་པར་བསམ་མོ། །དེ་ནས་བསྟོད་པ་བྱ་སྟེ། ཧཱུྃ༔ བསྐལ་པ་མེ་ལྟར་འབར་བའི་དབུས༔ པདྨ་ཉི་མ་རོའི་གདན་སྟེང་དུ༔ དཔལ་ཆེན་ཧེ་རུ་ཀ་དཔལ་ནི༔ ཞལ་གཅིག་ཕྱག་གཉིས་སྐུ་མདོག་དམར༔ དབུ་སྐྲ་ཁམ་ནག་གྱེན་དུ་བརྫེས༔ སྤྱན་གསུམ་དུར་ཁྲོད་ཆས་ཀྱིས་བརྒྱན༔ ཕྱག་གཡས་ཐོད་པའི་དབྱུག་ཏོ་བསྣམས༔ གཡོན་པས་བདུད་རྩིའི་ཐོད་པ་འཛིན༔ ཞབས་གཉིས་བརྐྱང་བསྐུམ་སྟབས་ཀྱིས་བཞུགས༔ སྐུ་ལ་རུས་པ་སྦྲུལ་གྱིས་བརྒྱན༔ མེ་དཔུང་འབར་བའི་ཀློང་དཀྱིལ་ན༔ དཔལ་ཆེན་པདྨ་ཧེ་རུ་ཀ༔ གསང་བ་ཡེ་ཤེས་ལྷ་ཚོགས་དང་༔ ལས་མཛད་དབང་གི་ལྷ་མོ་ཡིས༔ བསྐོར་ནས་བདག་ལ་བྱིན་རླབས་ཕོབ༔ དངོས་གྲུབ་མཆོག་རྣམས་བསྩལ་དུ་གསོལ༔ ཞེས་བསྟོད་ཅིང་ཕྲིན་ལས་བཅོལ་ལོ༔","gemini_2_5_pro","2025-08-01T16:08:06.955002",""
