"image_filename","inference_result","model_used","timestamp","error"
"img_4.jpg","༄༅། །དེ་ནས་བཅོམ་ལྡན་འདས་ཀྱི་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་གསང་བ་དངོས་གྲུབ་བསྒྲུབ་པའི་དཀྱིལ་འཁོར་ཆེན་པོར་རྡོ་རྗེ་ཕྱག་ན་རྡོ་རྗེ་དབང་བསྐུར་བར་མཛད་དེ། །རྡོ་རྗེ་ཕྱག་ན་རྡོ་རྗེས་དེ་བཞིན་གཤེགས་པ་ཐམས་ཅད་ལ་ཕྱག་འཚལ་ནས་དེ་བཞིན་གཤེགས་པ་ཐམས་ཅད་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་བདག་ལ་སྩལ་དུ་གསོལ། །དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་དམ་ཚིག་དངོས་གྲུབ་རྣམ་པ་ཐམས་ཅད་ཀྱི་གསང་བ་མཆོག་གི་དངོས་གྲུབ་དམ་ཚིག་ཆེན་པོ་དེ་བཞིན་གཤེགས་པ་ཐམས་ཅད་ཀྱི་གསང་བའི་རྡོ་རྗེ་སྙིང་པོའི་དཀྱིལ་འཁོར་དུ་དབང་བསྐུར་བ་དམ་པ་མཆོག་ཏུ་གསང་བའི་དམ་ཚིག་འདི་བདག་ལ་གསུངས་སུ་གསོལ། །དེ་སྐད་ཅེས་གསོལ་པ་དང་། །དེ་བཞིན་གཤེགས་པ་ཐམས་ཅད་ཀྱིས་རྡོ་རྗེ་ཕྱག་ན་རྡོ་རྗེ་ལ་ལེགས་སོ་ཞེས་བྱ་བ་བྱིན་ནས། །རྡོ་རྗེ་ཕྱག་ན་རྡོ་རྗེ་ལ་འདི་སྐད་ཅེས་བཀའ་སྩལ་ཏོ། །ལེགས་སོ་ལེགས་སོ། །ཕྱག་ན་རྡོ་རྗེ་ཁྱོད་ཀྱིས་དེ་བཞིན་གཤེགས་པ་ཐམས་ཅད་ཀྱི་དོན་རྒྱ་ཆེན་པོ་འདི་ལེགས་པར་ཞུས་སོ། །དེ་བས་ན་རྡོ་རྗེ་ཕྱག་ན་རྡོ་རྗེ་ཁྱོད་ལེགས་པར་རབ་ཏུ་ཉོན་ཅིག །ངས་ཁྱོད་ལ་དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་དམ་ཚིག་གི་དཀྱིལ་འཁོར་གྱི་ཆོ་ག་གསང་བའི་དངོས་གྲུབ་ཐམས་ཅད་ཀྱི་མཆོག་རྒྱ་ཆེན་པོ་བཤད་པར་བྱའོ། །ཕྱག་ན་རྡོ་རྗེས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ལ་འདི་སྐད་ཅེས་གསོལ་ཏོ། །བཤད་དུ་གསོལ། །བཅོམ་ལྡན་འདས་བདེ་བར་གཤེགས་པ་རྣམས། །བཅོམ་ལྡན་འདས་ཀྱིས་བཀའ་སྩལ་པ།","gemini_2_5_pro","2025-08-01T16:08:39.663436",""
