"image_filename","inference_result","model_used","timestamp","error"
"img_2.png","༄༅། དོན། ༄༅། རྒྱ་གར་སྐད་དུ། བཛྲ་སཏྭ་ཀརྨཱ་ཝ་ར་ཎ་བི་ཤུདྡྷི་ནཱ་མ་དྷཱ་ར་ཎཱི། བོད་སྐད་དུ། རྡོ་རྗེ་སེམས་དཔའ་ལས་ཀྱི་སྒྲིབ་པ་ཐམས་ཅད་རྣམ་པར་སྦྱོང་བ་ཞེས་བྱ་བའི་གཟུངས། དེ་བཞིན་གཤེགས་པ་ཐམས་ཅད་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་དེ་བཞིན་གཤེགས་པ་རྡོ་རྗེ་སེམས་དཔའ་རྡོ་རྗེ་དམ་ཚིག་ཅེས་བྱ་བ། མཁའ་འགྲོ་མ་དབང་ཕྱུག་མ་སྟོང་གི་དབུས་ན་བཞུགས་ཏེ། བགེགས་རྣམས། བགེགས་ཀྱི་ རྒྱལ་པོ། གནོད་སྦྱིན་རྣམས། གནོད་སྦྱིན་གྱི་རྒྱལ་པོ་རྣམས། མ་མོ་རྣམས། མ་མོའི་རྒྱལ་མོ་རྣམས། ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མིའམ་ཅི་དང༌། ལྟོ་འཕྱེ་ཆེན་པོ་དང༌། ཤ་ཟ་དང༌། སྲིན་པོ་དང༌། གྲུལ་བུམ་དང༌། ཡི་དྭགས་དང༌། བྱུང་པོ་དང༌། ལུས་སྲུལ་པོ་དང༌། གདོན་རྣམས་དང༌། སྨྱོ་བྱེད་དང༌། རྗེད་བྱེད་དང༌། གཟའ་དང༌། རྒྱུ་སྐར་དང༌། བྱད་དང༌། བརྗེད་བྱེད་ཀྱི་ལས་དང༌། ཐམས་ཅད་ལ་བཀའ་སྩལ་པ། ཉོན་ཅིག རྡོ་རྗེ་སེམས་དཔའི་གཟུངས་འདི་ནི། །སེམས་ཅན་ཐམས་ཅད་ཀྱི་ལས་ཀྱི་སྒྲིབ་པ་ཐམས་ཅད་རྣམ་པར་སྦྱོང་བར་བྱེད་པ་དང༌། །སེམས་ཅན་ཐམས་ཅད་བསྲུང་བ་དང༌། རྒུད་པ་ཐམས་ཅད་ལས་སྐྱོབ་པ་དང༌། ཚེ་དང་བསོད་ནམས་འཕེལ་བར་བྱེད་པ་དང༌། ཡོངས་སུ་དག་པར་བྱེད་པ་དང༌། །བདེ་བ་ཐམས་ཅད་སྟེར་བ་དང༌། །ཡིད་ལ་འདོད་པ་ཐམས་ཅད་རབ་ཏུ་སྟེར་བར་བྱེད་པའོ། །རྡོ་རྗེ་སེམས་དཔའ་ལས་ཀྱི་སྒྲིབ་པ་ཐམས་ཅད་རྣམ་པར་སྦྱོང་བའི་གཟུངས་རྫོགས་སོ།། །།","gemini_2_5_pro","2025-08-01T00:41:03.131846",""
