"image_filename","inference_result","model_used","timestamp","error"
"img_5.png","མདོ བཅུ་གཅིག ༄༅། །མེད་བསྒོམ་པ་ནི་དམ་པ་མིན་ཞེས་གསུངས། །དེ་ནི་དཔེར་ན་མེ་སྦར་ཕྱིར་ཤིང་རློན་བསྲུབས་པ་བཞིན། ཤེས་རབ་ཕ་རོལ་ཕྱིན་ལ་སྤྱོད་པ་ན། །གང་ཞིག་གནས་པར་འདོད་པ་དེ་ཡང་གནས་མེད་དོ། །འདི་ནི་བདེ་གཤེགས་བསྟན་པ་སྟེ། །གང་དུ་མཚན་མ་བསྟན་མེད་དོ། གང་ཞིག་མཚན་མ་རྣམ་པར་སྤངས་གྱུར་ཅིང༌། །མཚན་མ་མེད་ལ་གནས་པ་དེ་ཡང་གནས་མེད་དོ། །འདི་ནི་བདེ་གཤེགས་བསྟན་པ་ཡིན། །གང་དུ་མཚན་མ་བསྟན་པ་མེད། སངས་རྒྱས་ཡེ་ཤེས་བསམ་མི་ཁྱབ་པ་ཡི། །སངས་རྒྱས་ཡེ་ཤེས་བསམ་མེད་ཆོས་མཚུངས་པ། །འདི་ནི་བདེ་གཤེགས་བསྟན་པ་ཡིན། །གང་དུ་མཚན་མ་བསྟན་པ་མེད། གང་དག་དམིགས་པ་དག་ལ་གནས་པ་དང༌། །གང་དག་མཚན་མ་དག་ལ་སྤྱོད་པ་དང༌། །དེ་དག་གནས་དང་གནས་མིན་མི་ཤེས་པས། །འཆིང་བ་རྣམ་པ་ཐམས་ཅད་ཡོངས་མི་གྲོལ། མཚན་མ་དག་ནི་བྱིས་པའི་ཡུལ་ཡིན་ཏེ། །མཚན་མ་མེད་པ་སྤྱོད་ཡུལ་མིན་པས་སོ། །མཚན་མའི་འཆིང་བས་བསླུས་པའི་སེམས་ཅན་རྣམས། །འདི་ལ་བརྟེན་ནས་རྣམ་པར་ཐར་བར་འགྱུར། སྤྲོས་པ་སྤངས་ཤིང་སྤྲོས་ལས་རྣམ་གྲོལ་ཞིང༌། །སྤྲོས་པ་ཞི་བ་ཞི་བའི་མྱ་ངན་འདས། །དེ་ནི་སངས་རྒྱས་རྗེས་སུ་དྲན་པ་སྟེ། །སྤྲོས་པ་མེད་པར་སངས་རྒྱས་རྗེས་དྲན་བྱ། གང་ཞིག་རྣམ་པར་སྤྲོས་མེད་ཆོས་རྣམས་ལ། །སྤྲོས་པ་མེད་པར་སྤྱོད་པ་དེ་མཁས་པས། །འཇིག་རྟེན་ཀུན་གྱིས་མཆོད་པར་འགྱུར་བ་སྟེ། །དེ་ནི་འགྲོ་བའི་ཡོན་གནས་དམ་པའོ།། ༄། །སྡུད་པ་ཚིགས་སུ་བཅད་པའོ།། སྡུད་པ་ཚིགས་སུ་བཅད་པ","gemini_2_5_pro","2025-08-01T00:44:50.047567",""
