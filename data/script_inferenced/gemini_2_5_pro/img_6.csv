"image_filename","inference_result","model_used","timestamp","error"
"img_6.jpg","༄༅། །ཕ་རོལ་ཏུ་ཕྱིན་པ་ཉམས་སུ་བླང་བ་དང༌། །ཞེས་བྱ་བ་ནས་བདག་གི་དབང་གིས་ནི། །ཞེས་གསུངས་པ་ཉིད་ཀྱིས་དེ་དག་དགག་པར་མཛད་པས། །དེ་བས་ན་ཅིག་ཅར་བ་རྣམས་ཀྱིས་རྟོགས་པ་ཞེས་བྱ་བ་གང་བཏགས་པ་དེ་ཉིད་ཀྱང་བློ་ཡི་སྣང་བ་ཙམ་ལ་བཏགས་པ་ཡིན་པས་མ་གྲུབ་པའོ། །ཞེས་གསུངས་པ་ཡང་མི་འཐད་དེ། གང་གི་ཚེ་མདོ་སྡེ་དགོངས་པ་ངེས་པར་འགྲེལ་བ་ལས་ཐོས་བསམ་བྱས་ཏེ། དེ་བས་ན་བྱང་ཆུབ་སེམས་དཔའ་རྣམས་ཀྱི་ཐབས་དང༌། །ཤེས་རབ་ཡོངས་སུ་མ་དག་པ་དང༌། །དེ་ཡོངས་སུ་སྦྱོང་བའི་ལམ་ཡོངས་སུ་མ་རྫོགས་པ་དང༌། །གོང་ན་ཡང་བླ་མ་ཡོད་དེ། །དེ་བས་ན་དེ་རྣམས་སངས་རྒྱས་པ་ཞེས་བྱ་བར་མི་རིགས་སོ། །ཞེས་གསུངས་པ་དང༌། །ཐེག་པ་ཆེན་པོ་སྡུད་པའི་མདོར། །དེ་བཞིན་དུ་བདེ་བར་གཤེགས་པ་ཡི། །སྙིང་པོའི་ཆོས་ནི་རྣམ་པར་བསྒོམས་ནས་ནི། །སངས་རྒྱས་རྣམས་ནི་ཐོབ་པར་འགྱུར་བ་ཡིན། །ཆོས་ཀྱི་དབྱིངས་ཀྱི་རྣམ་པར་དག་པ་ནི། །རྟག་ཏུ་དབྱེར་མེད་ཁྱད་པར་མེད་ཀྱང་དག །སྦྱངས་པའི་སྒོ་ནས་འབྲས་བུ་ཐོབ་འགྱུར་བ། །བཞག་པ་དག་པར་བྱེད་པ་བཞིན་དུ་བཤད། །ཅེས་གསུངས་པའི་ཕྱིར། །དེ་བས་ན་གཞུང་འདི་དག་གི་དགོངས་པ། །མཉམ་པར་བཞག་པའི་ཚེ་ཡུལ་གཞན་སྣང་བ་དགག་ཀྱང༌། །རྗེས་སུ་ཐོབ་པའི་ཚེ་ཕུང་པོ་ལ་སོགས་པ་མངོན་སུམ་དུ་འགྱུར་བས། །ཅིག་ཅར་བའི་དགོངས་པའང་དེ་དང་འདྲའོ། །ཅེས་དཀའ་འགྲེལ་ལས་བཤད་པའང༌། བསམ་གཏན་གྱི་སྐབས་ཡིན་པས་མཉམ་པར་བཞག་པའི་དབང་དུ་བྱས་ཀྱི། །རྣལ་འབྱོར་པས་མཐོང་བའི་ཆོས་ཐམས་ཅད་མ་ཡིན་ནོ། །གང་ཟག་དེ་ཉིད་ལམ་དུ་ཞུགས་པའི་ཚེ། །ཆོས་དང་ཆོས་ཅན་བདག་མེད་པ་དང་བཅས་པ་མཐོང་བ་དང༌། །རྗེས་ཀྱི་ཤེས་པས་ཐ་སྙད་ཀྱི་སྤྱོད་པ་ཐམས་ཅད་ཀྱང་ཡོད་པར་འགྱུར་རོ། །ཞེས་གསུངས་པས། །ཅིག་ཅར་བ་ལྟར་ན། བསམ་གཏན་གྱི་དངོས་གཞི་ཁོ་ནས་འཚང་རྒྱ་བར་འདོད་ཅིང༌། །དེ་ཉིད་ལམ་ཡིན་པས། །དེའི་ཚེ་ཆོས་དང་ཆོས་ཅན་གཉིས་མི་མཐོང་བས། །ཐ་སྙད་ཀྱི་སྤྱོད་པ་ཐམས་ཅད་སྤང་དགོས་པར་འགྱུར་རོ། །དེ་དག་ཀྱང་མདོར་བསྡུས་ན་ཐོས་བསམ་བྱས་པའི་ཤེས་རབ་ཀྱིས་ཆོས་ལ་བདག་མེད་པར་རྟོགས་ནས། །བསྒོམ་པ་བྱས་པས་མི་རྟོག་པའི་ཡེ་ཤེས་སྐྱེས་པ་ལ་ཐོག་མར་དམིགས་པའི་ཆོས་མེད་པར་སྟོན་ཀྱང༌། །རྗེས་ཀྱི་ཤེས་པས་རྟོགས་པའི་ཆོས་ཐམས་ཅད་ཡོད་པར་འགྱུར་རོ།","gemini_2_5_pro","2025-08-01T00:46:06.330145",""
